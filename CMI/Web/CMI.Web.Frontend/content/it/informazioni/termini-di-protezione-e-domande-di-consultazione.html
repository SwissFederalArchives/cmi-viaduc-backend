<!DOCTYPE HTML>
<html lang="it">
<head>
    <meta name="language" content="it">
</head>
<body>
    <div class="container container-main">
        <!--content-begin-->
        <div id="content-wrapper">
            <div class="container-fluid hidden-xs">
                <div class="row">
                    <div class="col-sm-12">
                        <div class="mod mod-breadcrumb">
                            <h2 id="br1" class="hidden">Breadcrumb</h2>
                            <ol class="breadcrumb" aria-labelledby="br1">
                                <li><a href="/it/" title="Schweizerisches Bundesarchiv"><i class="glyphicon glyphicon-home"></i></a><span class="icon icon--greater"></span></li>
                                <li class="active" aria-selected="true" aria-label="current page">Termini di protezione e domande di consultazione</li>
                            </ol>
                        </div>
                    </div>
                </div>
            </div>
            <div class="container-fluid">
                <div class="row">
                    <div class="col-sm-12 col-md-12 main-column" id="content" role="main">
                        <div class="row">
                            <div class="col-md-8 main-content">

                                <h1>Termini di protezione e domande di consultazione</h1>

                                <p>
                                    <b>
                                        La legge sull’archiviazione (LAr) e la legge sulla trasparenza (LTras) regolano l’accesso ai documenti conservati nell’Archivio federale. 
                                        La LAr prevede inoltre una serie di termini di protezione fino alla cui scadenza la consultazione dei documenti è possibile soltanto previa autorizzazione. 
                                        Scaduti tali termini, i documenti sono accessibili liberamente e gratuitamente.
                                    </b>
                                </p>


                                <p>
                                    La  <a href="https://www.admin.ch/opc/it/classified-compilation/19994756/index.html"> legge federale sull’archiviazione</a> (LAr; RS 152.1)
                                    distingue quattro categorie di termini di protezione (v. sotto). La maggior parte dei documenti conservati nell’Archivio federale non è più soggetta
                                    ad alcun termine di protezione; ai documenti tuttora soggetti è applicato perlopiù un termine di protezione di 30 anni secondo l’articolo 9 LAr.
                                    <br />
                                    <br />
                                    Gli utenti che desiderano consultare documenti ancora soggetti a un termine di protezione devono farne domanda all’Archivio federale. 
                                    Quest’obbligo si estende anche ad altre persone che desiderano consultare i medesimi documenti (p. es. membri della stessa famiglia).
                                    <br />
                                    <br />
                                    Ai documenti archiviati prodotti dopo il 1° luglio 2006 si applicano le condizioni previste dalla LAr e dalla 
                                    <a href="https://www.admin.ch/opc/it/classified-compilation/20022540/index.html">
                                        legge federale sul principio di trasparenza dell’amministrazione 
                                    </a>
                                    (LTras; RS 152.3). In questo caso, la LAr e la LTras sono applicabili in parallelo. Il servizio competente esamina le domande di consultazione pervenute, cercando di 
                                    volta in volta la soluzione più opportuna per la persona richiedente.
                                </p>
                                

                                <h2>Domande di consultazione</h2>
                                <p>
                                    Per presentare una domanda di consultazione, inserire il dossier desiderato nel carrello e selezionare l’opzione «Presenta una domanda di consultazione». 
                                    Per poter consultare 
                                    documenti che riguardano la propria persona occorre prima identificarsi come utente (v.
                                    <a href="/#/it/it_information/registrazione-e-identificazione">
                                        Registrazione e identificazione 
                                    </a>
                                    ). L’Archivio federale inoltra la domanda al servizio competente, che decide di norma entro quattro settimane; il disbrigo può richiedere più tempo nel caso
                                    di domande di una certa entità.
                                </p>


                                <h2>Approvazione della domanda di consultazione</h2>
                                <p>
                                    Le domande di consultazione sono perlopiù approvate, in parte subordinate a oneri. L’autorizzazione alla consultazione è comunicata per scritto alla persona 
                                    richiedente, che può così ordinare i documenti desiderati tramite il proprio conto utente per consultarli nelle sale di lettura oppure on-line.
                                    <br/>
                                    L’autorizzazione vale, di norma, per la consultazione dei documenti. Gli utenti che desiderano pubblicarli sono invitati a contattare la persona incaricata
                                    dell’Archivio federale.
                                </p>


                                <h2>Rigetto della domanda di consultazione</h2>
                                <p>
                                    Anche il rigetto della domanda di consultazione è comunicato per scritto alla persona richiedente. Quest’ultima può in seguito chiedere l’emanazione di una
                                    decisione impugnabile (LAr) o avviare una procedura di mediazione (LTras).
                                </p>


                                <h2>
                                    Termini di protezione secondo la legge federale sull’archiviazione (LAr)
                                </h2>

                                <h3>Termine di protezione secondo l’articolo 9 LAr</h3>
                                <p>
                                    L’articolo 9 LAr fissa un termine di protezione di 30 anni. Il termine inizia a decorrere dall’anno in cui il dossier è stato chiuso, cioè dalla data del 
                                    documento più recente.
                                    <br />
                                    I documenti che erano accessibili al pubblico già prima del loro versamento all’Archivio federale lo restano anche in seguito.
                                </p>

                                <h3>Termine di protezione secondo l’articolo 11 LAr</h3>
                                <p>I documenti classificati in base a nomi di persona e contenenti dati personali degni di particolare protezione o profili della personalità ai sensi della legge
                                    federale sulla protezione dei dati sono soggetti a un termine di protezione di 50 anni. La proroga del termine di protezione da 30 anni a 50 anni si estingue se la
                                persona interessata ha dato il suo accordo scritto alla consultazione o è deceduta da almeno tre anni. È fatto salvo l’articolo 12 LAr.
                                </p>

                                <h3>Termine di protezione secondo l’articolo 12 capoverso 1 LAr</h3>
                                <p>
                                    Per determinate categorie di documenti, il Consiglio federale può prorogare il termine di protezione se un interesse pubblico o privato preponderante degno di
                                    protezione si rivela incompatibile con la consultazione. I documenti interessati sono elencati 
                                    <a href="https://www.admin.ch/opc/it/classified-compilation/19994752/index.html">
                                        nell’allegato 3 dell’ordinanza relativa alla legge federale sull’archiviazione
                                    </a>
                                    (OLAr; RS 152.11), che viene aggiornato annualmente.
                                </p>

                                <h3>Termine di protezione secondo l’articolo 12 capoverso 2 LAr</h3>
                                <p>
                                    Se in un caso particolare (di solito un singolo dossier) un interesse pubblico o privato preponderante degno di protezione si rivela incompatibile con la
                                    consultazione, il servizio mittente o l’Archivio federale può prorogare il termine di protezione.
                                </p>
                            </div>
                            <div class="col-md-4">
                                <div class="context-column">
                                    <a name="context-sidebar"></a>
                                    <div class="mod mod-contactbox">
                                        <ul class="nav nav-tabs">
                                            <li class="active">
                                                <a href="#contact" data-toggle="tab">
                                                    Contatto
                                                </a>
                                            </li>
                                            <li>
                                                <a href="#map" data-toggle="tab">
                                                    Mappa
                                                </a>
                                            </li>
                                        </ul>
                                        <div class="tab-content tab-border">
                                            <div class="tab-pane active" id="contact">
                                                <h2 class="sr-only visible-print-block">Contatto</h2>
                                                <h3>Archivio federale svizzero</h3>
                                                <p>
                                                    Archivstrasse 24<br>
                                                    3003 Berna
                                                </p>
                                                <dl class="dl-horizontal">
                                                    <dt>
                                                        <abbr title="">
                                                            Tel.
                                                        </abbr>
                                                    </dt>
                                                    <dd>
                                                        <a href="tel:+41 58 462 89 89">
                                                            +41 58 462 89 89
                                                        </a>
                                                    </dd>
                                                    <dt>
                                                        Fax
                                                    </dt>
                                                    <dd>
                                                        +41 58 462 78 23
                                                    </dd>
                                                </dl>
                                                <p>
                                                    <a class="icon icon--before icon--message" href="mailto:bundesarchiv@bar.admin.ch">
                                                        E-mail
                                                    </a>
                                                </p>
                                                <h4>Orari d&#39;apertura sala di lettura</h4>
                                                <p>Ma-Gi, 9.00-19.00</p>
                                                <p><a href="contatto.html">Dettagli e giorni di chiusura</a></p>
                                                <p>
                                                    <a class="icon icon--before icon--print print js-print-contact" href="#" title="Druckversion">
                                                        Stampare contatto
                                                    </a>
                                                </p>
                                            </div>
                                            <div class="tab-pane" id="map">
                                                <h2 class="sr-only visible-print-block">Mappa</h2>
                                                <h3>Archivio federale svizzero</h3>
                                                <p>
                                                    Archivstrasse 24
                                                    <br>
                                                    3003
                                                    Berna
                                                </p>
                                                <p>
                                                <p>
                                                    <a href="http://www.openstreetmap.org/?mlat=46.94037&amp;mlon=7.44658#map=18/46.94037/7.44658&amp;layers=T" class="icon icon--after icon--external" target="_blank">
                                                        Mostrare mappa
                                                    </a>
                                                </p>
                                                </p>
                                                <p>
                                                    <a class="icon icon--before icon--print print js-print-contact" href="#" title="Druckversion">
                                                        Stampare contatto
                                                    </a>
                                                </p>
                                            </div>
                                        </div>
                                    </div>
                                </div>
                            </div>
                        </div>
                    </div>
                </div>
            </div>
        </div>
        <!--content-end-->
    </div>
</body>
</html>